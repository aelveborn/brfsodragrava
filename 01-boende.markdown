---
layout: hero
title: Mitt boende
permalink: /boende/
hero: /assets/images/sodra_grava_7.jpg
---

## Att bo i en bostadsrätt

I dagligt tal heter det ofta att man "köper en lägenhet". Men det uttrycket syftar egentligen på ägarlägenheter, som är ovanliga i Sverige och endast funnits sedan 2009. Bostadsrätt bygger på följande princip: du köper en andel i föreningen och blir delägare till allt den äger. Med ägarskapet medföljer rätten att bo i en viss lägenhet dvs. bostadsrätt.

Till exempel kan bostadsrättsinnehavaren i lägenhet 42 äga 1,8% av föreningens tomtmark och 1,8% av föreningens hus. Ägandet kan liknas vid en aktie, där en person äger en liten del av ett företag. 

__Grundläggande principer__

- I en bostadsrätt betalar medlemmarna/delägarna bara föreningens kostnader för drift och underhåll (månadsavgift). 
- Varje medlem bestämmer i princip själv över sin bostads inredning och utrustning 
- Medlemmarna tillsätter själva sin styrelse och stora beslut fattas av medlemmarna på föreningsstämman 
- Medlemmarna kan fritt sälja sin bostadsrätt 
- Medlemmarna ansvarar för lägenhetens underhåll 



## Försäkring

Vi har ett kollektivt bostadsrättstillägg tecknat till vår fastighetsförsäkring. Detta innebär alltså att det räcker att ha en en hemförsäkring utan bostadsrättstillägg. På så sätt har samtliga en försäkring som täcker de flesta skador i lägenheten på ytskikt och fast inredning vid vatten- och brandskador. Dessutom underlättas skaderegleringen när samma bolag handlägger såväl fastighetsskadorna som lägenhetsskadorna. Man ska dock ha en egen hemförsäkringen som täcker skador på lösöret dvs lös inredning möbler, kläder o dyl vid vatten- och brandskador i lgh.

Kolla detta med ert försäkringsbolag för hemförsäkringen och meddela dem att vi har ett kollektivt bostadsrättstillägg.

    Föreningen är försäkrad i Dina försäkringar
    Skadeanmälan: telefon 019-58 56 00 eller se kontaktinformation

Information om Dina Försäkringars villkor för bostadsrättstillägg finns här
Kontakta alltid styrelsen omedelbart vid vattenskador eller andra skador som kan påverka andra delar av fastigheten än din egen bostadsrätt.

### Laddning av el- och hybridbilar

Elsäkerhetsverkets föreskrifter gällande laddning av el- och hybridbilar måste följas. Det betyder att man inte får ladda genom ett vanligt eluttag, exempelvis eluttaget i carporten, då detta eventuellt kan leda till brand. En godkänd laddbox installerad av behörig fackman krävs. Meddela eventuell installation till styrelsen.

Konsekvensen av att inte följa en säkerhetsföreskrift kan bli att försäkringsersättningen sätts ned eller helt uteblir.

### Omfattning bostadsrättstillägg

| Försäkringsmoment | Försäkringsbelopp |
| --- | ----------- |
| Brand, vatten- och inbrottsskador | Fullvärde |
| Självrisk | 1500 kr |
| Vid vatten- och läckageskador är självrisken | 3500 kr |